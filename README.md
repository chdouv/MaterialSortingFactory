# MaterialSortingFactory

Εργοστάσιο Διαλογής υλικών

Στην κατασκευή αυτή θα κατασκευαστεί μια γραμμή παραγωγής διαλογής όπου ένα υλικό θα τοποθετείτε πάνω σε μία πλατφόρμα που θα κινείται γραμμικά από την είσοδο μέχρι την τελική διαλογή. Κατά τη διάρκεια της κίνησης θα σταματάει σε συγκεκριμένες θέσεις όπου θα γίνεται έλεγχος του υλικού σύμφωνα με τις ιδιότητές του, με σκοπό τη διαλογή. 

Οι σταθμοί ελέγχου του υλικού θα περιλαμβάνουν:

Α) Σίδερο: ηλεκτρομαγνήτης θα ακουμπά το αντικείμενο και αν σηκωθεί σημαίνει ότι είναι σίδερο. Στη συνέχεια θα το αφήνει στον αντίστοιχο κάδο.

Β) Άλλο μέταλλο (π.χ. αλουμίνιο):  μια δαγκάνα ακουμπά ακροδέκτες στο αντικείμενο και αν περνάει ρεύμα τότε είναι άλλο μέταλλο. (Η σειρά ελέγχου εξασφαλίζει ότι το σίδερο που είναι αγώγιμο θα διαχωριστεί πρώτα από τον ηλεκτρομαγνήτη). Το μέταλλο θα πέφτει στον αντίστοιχο κάδο.

Γ) Γυαλί: Γυαλί θεωρείτε κάποιο διαφανές αντικείμενο (εδώ γίνονται κάποιοι συμβιβασμοί, θα χρησιμοποιηθεί διάφανο πλαστικό). Στον σταθμό ελέγχου, leds φωτίζουν από τη μία πλευρά του και μια φωτοαντίσταση μετράει τη φωτεινότητα από την άλλη πλευρά. Αν η φωτεινότητα είναι υψηλή, το αντικείμενο πέφτει στον κάδο με τα «γυάλινα» αντικείμενα.

Δ) Άλλο υλικό: Αντικείμενα που δεν έχει γίνει διαλογή από τους προηγούμενους σταθμούς, συνεχίζει και πέφτει στον κάδο με τα λοιπά υλικά.

Η πλατφόρμα επιστρέφει στην αρχή για την είσοδο νέου υλικού. Στην είσοδο της γραμμής διαλογής θα υπάρχει πόρτα που θα ανοίγει για την τοποθέτηση νέου υλικού, όταν έχει ολοκληρωθεί το προηγούμενο.

Τα αντικείμενα προς διαλογή μπορεί να είναι κουτιά σιδερένια, αλουμινίου και από διαφανές πλαστικό (προσομοίωση γυαλιού). Τα κουτιά θα πρέπει να είναι μικρά σε μέγεθος και ελαφριά.

Μια παραλλαγή της κατασκευής παρουσιάστηκε στο 5ο Μαθητικό Φεστιβάλ Ρομποτικής, που αποτελεί μία πρωτοβουλία του Πειραματικού Γυμνασίου του Πανεπιστημίου Μακεδονίας με τη συνεργασία της Περιφερειακής Διεύθυνσης Πρωτοβάθμιας και Δευτεροβάθμιας Εκπαίδευσης Κεντρικής Μακεδονίας, των Σχολικών Συμβούλων Περιφέρειας Κ. Μακεδονίας, της Δ/νσης Β/θμιας Εκπ/σης Δ. Θεσσαλονίκης, του Δήμου Νεάπολης - Συκεών και Καθηγητών του Πανεπιστημίου Μακεδονίας. Η εργασία που παρουσιάστηκε στο 5ο ΜΦΡ είχε τίτλο «Ανιχνευτής Υλικών» και συμμετείχε στο Εκθεσιακό μέρος του διαγωνισμού, στην κατηγορία Δημοτικών Σχολείων.

Απαιτούμενα Υλικά
1.	6 servo motors (angle position)
2.	1 servo motor continuous rotation, high torque
3.	Κοχλία περίπου 50cm (Lead Screw)
4.	Περικόχλιο
5.	1 αισθητήρας απόστασης
6.	4 Arduino Uno ή συμβατά
7.	1 Δαγκάνα που κινείτε με servo motor
8.	1 Ηλεκτρομαγνήτης 5volts (ιδανικά) ή 12 volts
9.	10 φωτοαντιστάσεις
10.	10 leds
11.	20 αντιστάσεις για τα leds και τις φωτοαντιστάσεις στα 5 volts
12.	Jumper wires
13.	4 breadboards mid-size
14.	4 9 volt battery clips
